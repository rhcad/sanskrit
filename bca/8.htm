<!DOCTYPE html>
<html lang="hi">
<head>
  <meta charset="UTF-8">
  <meta http-equiv="Content-Type" content="text/html; charset=UTF-8">
  <meta http-equiv="X-UA-Compatible" content="IE=Edge">
  <meta name="viewport" content="width=device-width, initial-scale=1, viewport-fit=cover">
  <title>8 Bodhicaryāvatāraḥ 卷八</title>
  <meta name="description" content="梵文诗律唱诵-入菩萨行论,Śāntideva 寂天论师,Kashinath Nyaupane (咯什纳塔·尼奥巴内)教授朗诵">
  <meta name="keywords" content="sanskrit,metres,梵文,诗律,唱诵,入菩萨行论,śāntidevaviracitaḥ,bodhicaryāvatāraḥ">
  <meta property="og:image" content="../img/favicon.png">
  <link rel="icon" type="image/png" href="../img/favicon.png">
  <link rel="stylesheet" href="../script/sanskrit.css?v=1324">
  <link rel="stylesheet" href="../script/audio.css?v=1324">
  <style>
    body { font-size: 19px; }
    .title { text-align: center; margin-bottom: .5em; }
    .tip { font-size: 13px; margin-bottom: 2em; }
    .audio-button.voc { background-size: 16px 16px; width: 16px; height: 16px; }
    .word span.sp.space { width: .7em; display: inline-block; }
    .word span.sp.space + .audio-button, .word span.sp.space + .sp + .audio-button { margin-left: -.7em; }
    .section-title { margin-left: 20px; margin-bottom: 1.4em; }
    .iast-row:has(.has-sentence-voc) { margin-bottom: .7em; }
    .iast-row:has(.has-sloka-end) { margin-bottom: 1.5em; }
    .metre { color: gray; font-size: .9em; }
    .gana { display: inline-block; }
    .gana::before { content: "("; font-weight: 300; }
    .gana::after { content: ")"; font-weight: 300; }
    .gana small { font-weight: 400; font-size: .6em; }
    body:not(.show-tip) .row.metre { display: none; }
  </style>
</head>
<body class="show-odd show-iast show-tip">
<div id="top-bar">
  <span class="home" onclick="location.href='./'" title="Home"><img src="../img/favicon.png" alt="Home"></span>
  <span onclick="biggerFont()">+</span>
  <span onclick="smallerFont()">-</span>
  <span data-toggle="dark" title="深色模式">☽</span>
  <span data-toggle="show-odd">音节</span>
  <span data-toggle="show-tip" title="韵律提示">提示</span>
  <span data-toggle="show-weight">轻重</span>
  <span data-toggle="show-deva">天城体</span>
  <span data-toggle="show-iast">转写</span>
</div>
<div class="title no-print">Bodhicaryāvatāraḥ 卷八</div>
<div id="body"></div>
<script src="../script/sanscript.es6.js?v=1324"></script>
<script src="../script/sanskrit.js?v=1324"></script>
<script>
  window._fontSize = 19
  window.audioGap = 0

  const iastContent = `
dhyānapāramitā nāma aṣṭamaḥ paricchedaḥ|

——[韵律 3-anuṣṭubh （8音节）]
[GLGGLGGG LGGGLGLG] vardhayitvaivamutsāhaṃ samādhau sthāpayenmanaḥ|
[LGLGGLLG GLGGLGLG] vikṣiptacittastu naraḥ kleśadaṃṣṭrāntare sthitaḥ||1||

[GLGLLGGL LGGLLGLG] kāyacittavivekena vikṣepasya na saṃbhavaḥ|
[GGGGLGGL LGGLLGLG] tasmāllokaṃ parityajya vitarkān parivarjayet||2||

[GGGGLGGG GGLLLGLG] snehānna tyajyate loko lābhādiṣu ca tṛṣṇayā|
[GGGGLGGG GGGGLGLG] tasmādetatparityāge vidvānevaṃ vibhāvayet||3||

——[半规则韵律 29-śiśulīlā （11/12音节）]
[LLGLLG LGLGG ] śamathena vipaśyanāsuyuktaḥ
[LLGGL LGLGLGG] kurute kleśavināśamityavetya|
[LLGLLG LGLGG ] śamathaḥ prathamaṃ gaveṣaṇīyaḥ
[LLGGL LGLGLGG] sa ca loke nirapekṣayābhiratyā||4||

——[韵律 3-anuṣṭubh （8音节）]
[GGGGLGGG GGLLLGLG] kasyānityeṣvanityasya sneho bhavitumarhati|
[GLGLLGGG GGGLLGLG] yena janmasahasrāṇi draṣṭavyo na punaḥ priyaḥ||5||

[LGGLLGGL LGGLLGLG] apaśyannaratiṃ yāti samādhau na ca tiṣṭhati|
[LLGLLGGL GLGGLGLG] na ca tṛpyati dṛṣṭvāpi pūrvavadbādhyate tṛṣā||6||

[LGLLLGGG GGGLLGLG] na paśyati yathābhūtaṃ saṃvegādavahīyate|
[GLGGLGGG LLGLLGLG] dahyate tena śokena priyasaṃgamakāṅkṣayā||7||

[GGLGLGGG GLGGLGLG] taccintayā mudhā yāti hrasvamāyurmuhurmuhuḥ|
[LGLGLGGL GGGLLGLG] aśāśvatena dharmeṇa dharmo bhraśyati śāśvataḥ||8||

[GGLGLLLG LLGGLGLG] bālaiḥ sabhāgacarito niyataṃ yāti durgatim|
[GLGLLGGL GGGGLGLG] neṣyate viṣabhāgaśca kiṃ prāptaṃ bālasaṃgamāt||9||

[LGLGLLLG LGLLLGLG] kṣaṇādbhavanti suhṛdo bhavanti ripavaḥ kṣaṇāt|
[GGGGLGGL LGGGLGLG] toṣasthāne prakupyanti durārādhāḥ pṛthagjanāḥ||10||

[LLGGLGGL GLGLLGLG] hitamuktāḥ prakupyanti vārayanti ca māṃ hitāt|
[LLGGLGGG LLGGLGLG] atha na śrūyate teṣāṃ kupitā yānti durgatim||11||

[GGGGLGGG GGGGLGLG] īrṣyotkṛṣṭātsamāddvandvo hīnānmānaḥ stutermadaḥ|
[LGGLLGGL LGGGLGLG] avarṇātpratighaśceti kadā bālāddhitaṃ bhavet||12||

[GGGGLGGG GGLLLGLG] ātmotkarṣaḥ parāvarṇaḥ saṃsāraratisaṃkathā|
[GGLGLLLG GGGGLGLG] ityādyavaśyamaśubhaṃ kiṃcidbālasya bālataḥ||13||

[GGGGLGGG GGGLLGLG] evaṃ tasyāpi tatsaṅgāttenānarthasamāgamaḥ|
[GGGLLGGL LLGGLGLG] ekākī vihariṣyāmi sukhamakliṣṭamānasaḥ||14||

[GGGGLGGG GLGGLGLG] bālāddūraṃ palāyeta prāptamārādhayetpriyaiḥ|
[LGLGLGGL GGGGLGLG] na saṃstavānubandhena kiṃ tūdāsīnasādhuvat||15||

[GGLGLGGL GLGLLGLG] dharmārthamātramādāya bhṛṅgavat kusumānmadhu|
[LGLLLGGL LLGGLGLG] apūrva iva sarvatra vihariṣyāmyasaṃstutaḥ||16||

[GGLGLGGL GGLLLGLG] lābhī ca satkṛtaścāhamicchanti bahavaśca mām|
[LLGGLGGG LLGGLGLG] iti martyasya saṃprāptānmaraṇājjāyate bhayam||17||

[GLGLLGGL LGLLLGLG] yatra yatra ratiṃ yāti manaḥ sukhavimohitam|
[GGLGLLLG GGGGLGLG] tattatsahasraguṇitaṃ duḥkhaṃ bhūtvopatiṣṭhati||18||

[GGGGLGGG GGGGLGLG] tasmātprājño na tāmicchedicchāto jāyate bhayam|
[LLGLLGGG GGGGLGLG] svayameva ca yātyetaddhairyaṃ kṛtvā pratīkṣatām||19||

[LLGGLGGG LLGLLGLG] bahavo lābhino’bhūvan bahavaśca yaśasvinaḥ|
[LLGLLGGG LGGLLGLG] saha lābhayaśobhiste na jñātāḥ kva gatā iti||20||

[GGGGLGGL GLGGLGLG] māmevānye jugupsanti kiṃ prahṛṣyāmyahaṃ stutaḥ|
[GGGGLGGL GLGGLGLG] māmevānye praśaṃsanti kiṃ viṣīdāmi ninditaḥ||21||

[GGLGLGGG LGLLLGLG] nānādhimuktikāḥ sattvā jinairapi na toṣitāḥ|
[GLGGLGLG GGGGLGLG] kiṃ punarmādṛśairajñaistasmātkiṃ lokacintayā||22||

[GGLGLGGL LGGGLGLG] nindantyalābhinaṃ sattvamavadhyāyanti lābhinam|
[LGGGLGGG LGGGLGLG] prakṛtyā duḥkhasaṃvāsaiḥ kathaṃ tairjāyate ratiḥ||23||

[LGGGLGGL LLGGLGLG] na bālaḥ kasyacinmitramiti coktaṃ tathāgataiḥ|
[GGGLLGGG GGGGLGLG] na svārthena vinā prītiryasmādbālasya jāyate||24||

[GGGGLGGL GGGGLGLG] svārthadvāreṇa yā prītirātmārthaṃ prītireva sā|
[GLGGLGGG LLGLLGLG] dravyanāśe yathodvegaḥ sukhahānikṛto hi saḥ||25||

[GGGGLLLG LGGGLGLG] nāvadhyāyanti taravo na cārādhyāḥ prayatnataḥ
[LGGLLGGG LLGGLGLG] kadā taiḥ sukhasaṃvāsaiḥ saha vāso bhavenmama||26||

[GLGLLGGG LLGGLGLG] śūnyadevakule sthitvā vṛkṣamūle guhāsu vā|
[LGLGGGGL GLGLLGLG] kadānapekṣo yāsyāmi pṛṣṭhato’navalokayan||27||

[LLGGLGGL GGGGLGLG] amameṣu pradeśeṣu vistīrṇeṣu svabhāvataḥ|
[GGLGLLLG LLGGLGLG] svacchandacāryanilayo vihariṣyāmyahaṃ kadā||28||

[GGLGLLLG GGGGLGLG] mṛtpātramātravibhavaścaurāsaṃbhogacīvaraḥ|
[GLGLLGGL LGGLLGLG] nirbhayo vihariṣyāmi kadā kāyamagopayan||29||

[GLGGLGGG GGGLLGLG] kāyabhūmiṃ nijāṃ gatvā kaṅkālairaparaiḥ saha|
[LGGLLGGL LGLLLGLG] svakāyaṃ tulayiṣyāmi kadā śatanadharmiṇam||30||

[LLGLLGGG GGGGLGLG] ayameva hi kāyo me evaṃ pūtirbhaviṣyati|
[LGGLLGGG GLGGLGLG] śṛgālā api yadgandhānnopasarpeyurantikam||31||

[GGGGLGGL LLGGLGLG] asyaikasyāpi kāyasya sahajā asthikhaṇḍakāḥ|
[LGLGLGGL LLGGLGLG] pṛthak pṛthaggamiṣyanti kimutānyaḥ priyo janaḥ||32||

[GLGGLGGG LLGGLGLG] eka utpadyate janturmriyate caika eva hi|
[GGLGLGGG GLGGLGLG] nānyasya tadvyathābhāgaḥ kiṃ priyairvighnakārakaiḥ||33||

[GGGLLGGL LGGLLGLG] adhvānaṃ pratipannasya yathāvāsaparigrahaḥ|
[LGLGLGGL GGGLLGLG] tathā bhavādhvagasyāpi janmāvāsaparigrahaḥ||34||

[LGGLLGGG LLGGLGLG] caturbhiḥ puruṣairyāvatsa na nirdhāryate tataḥ|
[GGLGGGGL GLGLLGLG] āśocyamāno lokena tāvadeva vanaṃ vrajet||35||

[LGLGLGGG GLGLLGLG] asaṃstavāvirodhābhyāmeka eva śarīrakaḥ|
[GLGLLGGG LLGGLGLG] purvameva mṛto loke mriyamāṇo na śocati||36||

[LGLLLGGG GGGGLGLG] na cāntikacarāḥ kecicchocantaḥ kurvate vyathām|
[GGLGLGGL LLGLLGLG] buddhādyanusmṛtiṃ cāsya vikṣipanti na kecana||37||

[GGGGLGGG LGGGLGLG] tasmādekākitā ramyā nirāyāsā śivodayā|
[GLLGLLLG GLGGLGLG] sarvavikṣepaśamanī sevitavyā mayā sadā||38||

[GGLGGGGG LGGGLGLG] sarvānyacintānirmuktaḥ svacittaikāgramānasaḥ|
[LGGGLGGG LLGGLGLG] samādhānāya cittasya prayatiṣye damāya ca||39||

[GGLGLLLG LLGGLGLG] kāmā hyanarthajanakā iha loke paratra ca|
[LLGLLGGG LLGGLGLG] iha bandhavadhocchedairnarakādau paratra ca||40||

[LGGGLGGG LGLLLGLG] yadarthaṃ dūtadūtīnāṃ kṛtāñjaliranekadhā|
[LLGLLGGG LGGLLGLG] na ca pāpamakīrtirvā yadarthaṃ gaṇitā purā||41||

[LGGLLGGG LLGGLGLG] prakṣiptaśca bhaye’pyātmā draviṇaṃ ca vyayīkṛtam|
[GGLLLGGL LGGLLGLG] yānyeva ca pariṣvajya babhūvottamanirvṛtiḥ||42||

[GGGGLGGG GGGLLGLG] tānyevāsthīni nānyāni svādhīnānyamamāni ca|
[LGGGLGGL GLGLLGLG] prakāmaṃ saṃpariṣvajya kiṃ na gacchasi nirvṛtim||43||

[GGLGGGGG GLGLLGLG] unnāmyamānaṃ yatnādyannīyamānamadho hriyā|
[LGGLLGGG LGGLLGLG] purā dṛṣṭamadṛṣṭaṃ vā mukhaṃ jālikayāvṛtam||44||

[GLGGLGGL LLGLLGLG] tanmukhaṃ tvatparikleśamasahadbhirivādhunā|
[GGGGLGGL LLGGLGLG] gṛdhrairvyaktīkṛtaṃ paśya kimidānīṃ palāyase||45||

——[不规则韵律 （8音节）]
[LLLGLGGG GGGLLLLG] paracakṣurnipātebhyo’pyāsīdyatparirakṣitam|
[LGLLLGGG LGGGLLLG] tadadya bhakṣitaṃ yāvat kimīrṣyālo na rakṣasi||46||

——[韵律 3-anuṣṭubh （8音节）]
[GGLLLGGG GGGGLLLG] māṃsocchrayamimaṃ dṛṣṭvā gṛdhrairanyaiśca bhakṣitam|
[GGGGLGGG GGLLLGLG] āhāraḥ pūjyate’nyeṣāṃ srakcandanavibhūṣaṇaiḥ||47||

[GLGLLGGG GGGGLGLG] niścalādapi te trāsaḥ kaṅkālādevamīkṣitāt|
[GGGGLGGL GLGGLGLG] vetāleneva kenāpi cālyamānādbhayaṃ na kim||48||

[GGGLLGGG GGGGLGLG] ekasmādaśanādeṣāṃ lālāmedhyaṃ ca jāyate|
[GGGLLGGG GGGGLGLG] tatrāmedhyamaniṣṭaṃ te lālāpānaṃ kathaṃ priyam||49||

[GLGGLGGG LGGGLGLG] tūlagarbhairmṛdusparśai ramante nopadhānakaiḥ|
[GGGGLGGL GLGGLGLG] durgandhaṃ na sravantīti kāmino’medhyamohitāḥ||50||

[GGGGLGGG LGGGLGLG] yatra cchanne’pyayaṃ rāgastadacchannaṃ kimapriyam|
[LGLGLGGL GGGGLGLG] na cetprayojanaṃ tena kasmācchannaṃ vimṛdyate||51||

[LLGGLGGG GGGGLGLG] yadi te nāśucau rāgaḥ kasmādāliṅgase’param|
[GLGLLGGG GLGGLGLG] māṃsakardamasaṃliptaṃ snāyubaddhāsthipañjaram||52||

[LGLGLGGG GGLLLGLG] svameva bahvamedhyaṃ te tenaiva dhṛtimācara|
[LGLGGLLG GLGLLGLG] amedhyabhastrāmaparāṃ gūthaghasmara vismara||53||

[GGLGLGGG GGGGLGLG] māṃsapriyo’hamasyeti draṣṭuṃ spraṣṭuṃ ca vāñchasi|
[LGLGLGGL GGGLLGLG] acetanaṃ svabhāvena māṃsaṃ tvaṃ kathamicchasi||54||

[LGLLLGGG GGGGLGLG] yadicchasi na taccittaṃ draṣṭuṃ spraṣṭuṃ ca śakyate|
[GLGGLGGL GLGGLGLG] yacca śakyaṃ na tadvetti kiṃ tadāliṅgase mudhā||55||

[GGLLLGGL GGGGLGLG] nāmedhyamayamanyasya kāyaṃ vetsītyanadbhutam|
[GGLLLGGG GGGGLGLG] svāmedhyamayameva tvaṃ taṃ nāvaiṣīti vismayaḥ||56||

[LLGGLLLG GGLLLGLG] vighanārkāṃśuvikacaṃ muktvā taruṇapaṅkajam|
[LGLGLGGL GLGGLGLG] amedhyaśauṇḍacittasya kā ratirgūthapañjare||57||

[LGLGLGGG LLGGLGLG] mṛdādyamedhyaliptatvādyadi na spraṣṭumicchasi|
[LGGGLGGG GGGLLGLG] yatastannirgataṃ kāyāttaṃ spraṣṭuṃ kathamicchasi||58||

[LLGGLGGG GGGGLGLG] yadi te nāśucau rāgaḥ kasmādāliṅgase param|
[LGLGLGGG GGGGLGLG] amedhyakṣetrasaṃbhūtaṃ tadbījaṃ tena vardhitam||59||

[LGLLLGGG LGGLLGLG] amedhyabhavamalpatvānna vāñchasyaśuciṃ kṛmim|
[GLGLLGGL LGLLLGLG] bahvamedhyamayaṃ kāyamamedhyajamapīcchasi||60||

[LGLLLGGL GGGLLGLG] na kevalamamedhyatvamātmīyaṃ na jugupsasi|
[LGLGGLLG GLGLLGLG] amedhyabhāṇḍānaparān gūthaghasmara vāñchasi||61||

[GGGLLGGL GGGGLGLG] karpūrādiṣu hṛdyeṣu śālyannavyañjaneṣu vā|
[LLGLLGGL GLGLLGLG] mukhakṣiptavisṛṣṭeṣu bhūmirapyaśucirmatā||62||

[LGGLLGGL LGGGLGLG] yadi pratyakṣamapyetadamedhyaṃ nādhimucyase|
[LGGLLGGG GGGGLGLG] śmaśāne patitān ghorān kāyān paśyāparānapi||63||

[GGGGLGGG LLGGLGLG] carmaṇyutpāṭite yasmādbhayamutpadyate mahat|
[LGGGLGGL LLGGLGLG] kathaṃ jñātvāpi tatraiva punarutpadyate ratiḥ||64||

[GGGGLGGG GLGGLGLG] kāye nyasto’pyasau gandhaścandanādeva nānyataḥ|
[GLGGLGGL GGGGLGLG] anyadīyena gandhena kasmādanyatra rajyase||65||

[LGLGLGGG GGGLLGLG] yadi svabhāvadaurgandhyādrāgo nātra śivaṃ nanu|
[LLGLLGGG GGGGLGLG] kimanartharucirlokastaṃ gandhenānulimpati||66||

[GGGLLGGG LGLLLGLG] kāyasyātra kimāyātaṃ sugandhi yadi candanam|
[GLGGLGGL GGGGLGLG] anyadīyena gandhena kasmādanyatra rajyate||67||

[LLGLLGGG GGLLLGLG] yadi keśanakhairdīrghairdantaiḥ samalapāṇḍuraiḥ|
[LLGLLGGG GGLLLGLG] malapaṅkadharo nagnaḥ kāyaḥ prakṛtibhīṣaṇaḥ||68||

[LGGLLGGG GLGGLGLG] sa kiṃ saṃskriyate yatnādātmaghātāya śastravat|
[GGGGLGGG GGGGLGLG] ātmavyāmohanodyuktairunmattairākulā mahī||69||

[GGGLLGGG LGGLLGLG] kaṅkālān katiciddṛṣṭvā śmaśāne kila te ghṛṇā|
[GGLGGLLG LGGGLGLG] grāmaśmaśāne ramase calatkaṅkālasaṃkule||70||

[GGGGLGGG LGGGLGLG] evaṃ cāmedhyamapyetadvinā mūlyaṃ na labhyate|
[LGLGLGGG LLGLLGLG] tadarthamarjanāyāso narakādiṣu ca vyathā||71||

[LGGLLGGG GGGGLGLG] śiśornārjanasāmarthyaṃ kenāsau yauvane sukhī|
[GGLGLGGG GGGGLGLG] yātyarjanena tāruṇyaṃ vṛddhaḥ kāmaiḥ karoti kim||72||

[GGLGGGGG LGGGLGLG] keciddināntavyāpāraiḥ pariśrāntāḥ kukāminaḥ|
[LLGGLGGG GLGLLGLG] gṛhamāgatya sāyāhne śerate sma mṛtā iva||73||

[GLGGLLLG LGGGLGLG] daṇḍayātrābhirapare pravāsakleśaduḥkhitāḥ|
[GLLGLGGG GLGGLGLG] vatsararaipi nekṣante putradārāṃstadarthinaḥ||74||

[LGLGLGGL GGGLLGLG] yadarthameva vikrīta ātmā kāmavimohitaiḥ|
[GGGGLGGG GGLLLGLG] tanna prāptaṃ mudhaivāyurnītaṃ tu parakarmaṇā||75||

[GGGGLGGG LGGLLGLG] vikrītasvātmabhāvānāṃ sadā preṣaṇakāriṇām|
[LGGGLGGG LLGLLGLG] prasūyante striyo’nyeṣāmaṭavīviṭapādiṣu||76||

[LGGLLGGG LGLLLGLG] raṇaṃ jīvitasaṃdehaṃ viśanti kila jīvitum|
[GGGGLGGL GGGLLGLG] mānārthaṃ dāsatāṃ yānti mūḍhāḥ kāmaviḍambitāḥ||77||

[GGGGLGGL GGGLLGLG] chidyante kāminaḥ kecidanye śūlasamarpitāḥ|
[GGGGLGGL GLGGLGLG] dṛśyante dahyamānāśca hanyamānāśca śaktibhiḥ||78||

[GLLLLLGLLGG] arjanarakṣaṇanāśaviṣādai-
[GLLGLLGLLGG] rarthamanarthamanantamavehi|
[GLLGLLGLLGG] vyagratayā dhanasaktamatīnāṃ
[GLLGLLGLLGG] nāvasaro bhavaduḥkhavimukteḥ||79||

——[韵律 3-anuṣṭubh （8音节）]
[GLGGLGGG GGGGLGLG] evamādīnavo bhūyānalpāsvādastu kāminām|
[LLGLLGGG LGGLLGLG] śakaṭaṃ vahato yadvatpaśorghāsalavagrahaḥ||80||

[GGGLLGGG GLGGLGLG] tasyāsvādalavasyārthe yaḥ paśorapyadurlabhaḥ|
[LGGLLGGG LLGGLGLG] hatā daivahateneyaṃ kṣaṇasaṃpatsudurlabhā||81||

[LGGGLGGL LLGGLGLG] avaśyaṃ ganturalpasya narakādiprapātinaḥ|
[GGGGLGGG GLGGLGLG] kāyasyārthe kṛto yo’yaṃ sarvakālaṃ pariśramaḥ||82||

[LGGLLGGG LLGGLGLG] tataḥ koṭiśatenāpi śramabhāgena buddhatā|
[GGGGLGGG GLGGLGLG] caryāduḥkhānmahadduḥkhaṃ sā ca bodhirna kāminām||83||

[LGGLLGGG GLGGLGLG] na śastraṃ na viṣaṃ nāgnirna prapāto na vairiṇaḥ|
[GGGLLGGL LLGGLGLG] kāmānāmupamāṃ yānti narakādivyathāsmṛteḥ||84||

[GLGGLGGG LGGLLGLG] evamudvijya kāmebhyo viveke janayedratim|
[LLGGLGGL GGLLLGLG] kalahāyāsaśūnyāsu śāntāsu vanabhūmiṣu||85||

——[韵律 18-vasantatilakā （14音节 8+6）]
[GGLGLLLG LLGLGG] dhanyaiḥ śaśāṅkakaracandanaśītaleṣu
[GGLGLLLG LLGLGG] ramyeṣu harmyavipuleṣu śilātaleṣu|
[GGLGLLLG LLGLGG] niḥśabdasaumyavanamārutavījyamānaiḥ
[GGLGLLLG LLGLGG] caṃkramyate parahitāya vicintyate ca||86||

——[韵律 6-upendravajrā （11音节 5+6）]
[LGLGG LLGLGG] vihṛtya yatra kvacidiṣṭakālaṃ
[GGLGL LLGLGG] śūnyālaye vṛkṣatale guhāsu|
[LGLLL LLGLGG] parigraharakṣaṇakhedamuktaḥ
[LGLGG LLGLGG] caratyapekṣāvirato yatheṣṭam||87||

——[韵律 3-anuṣṭubh （8音节）]
[GGLGLLLG LLGGLGLG] svacchandacāryanilayaḥ pratibaddho na kasyacit|
[GGGLLGGG LGGGLGLG] yatsaṃtoṣasukhaṃ bhuṅkte tadindrasyāpi durlabham||88||

[GLGLLGGG LGLLLGLG] evamādibhirākārairvivekaguṇabhāvanāt|
[LLGLLGGG GLGGLGLG] upaśāntavitarkaḥ san bodhicittaṃ tu bhāvayet||89||

[LGLLLGGG GLGGLGLG] parātmasamatāmādau bhāvayedevamādarāt|
[LLGLLGGG GLGGLGLG] samaduḥkhasukhāḥ sarve pālanīyā mayātmavat||90||

——[韵律 5-indravajrā （11音节 5+6）]
[GGLGG LLGLGG] hastādibhedena bahuprakāraḥ
[GGLGG LLGLGG] kāyo yathaikaḥ paripālanīyaḥ|
[LGLGG LLGLGG] tathā jagadbhinnamabhinnaduḥkha-
[LGLGG LLGLGG] sukhātmakaṃ sarvamidaṃ tathaiva||91||

——[韵律 3-anuṣṭubh （8音节）]
[GGGGLGGL GGGGLGLG] yadyapyanyeṣu deheṣu madduḥkhaṃ na prabādhate|
[LGLGGLGL LGGGLGLG] tathāpi tadduḥkhameva mamātmasnehaduḥsaham||92||

[LGGGLGGL GGGGLGLG] tathā yadyapyasaṃvedyamanyadduḥkhaṃ mayātmanā|
[LGLGLGGL GGGGLGLG] tathāpi tasya tadduḥkhamātmasnehena duḥsaham||93||

[LGLGGGGG GGGGLGLG] mayānyaduḥkhaṃ hantavyaṃ duḥkhatvādātmaduḥkhavat|
[LGGGLGGL GGGGLGLG] anugrāhyā mayānye’pi sattvatvādātmasattvavat||94||

[LGLLLGGL GLGLLGLG] yadā mama pareṣāṃ ca tulyameva sukhaṃ priyam|
[LGLGGLGG GGGLLGLG] tadātmanaḥ ko viśeṣo yenātraiva sukhodyamaḥ||95||

[LGLLLGGL LGGGLGLG] yadā mama pareṣāṃ ca bhayaṃ duḥkhaṃ ca na priyam|
[LGLGGLGG GGLGLGLG] tadātmanaḥ ko viśeṣo yattaṃ rakṣāmi netaram||96||

[GGGLLGGG LGLLLGLG] tadduḥkhena na me bādhetyato yadi na rakṣyate|
[GGLGLGGG GGGGLGLG] nāgāmikāyaduḥkhānme bādhā tatkena rakṣyate||97||

[LLGLLGGL GGGLLGLG] ahameva tadāpīti mithyeyaṃ parikalpanā|
[GLGLLGGG GLGGLGLG] anya eva mṛto yasmādanya eva prajāyate||98||

[LLGGLGGG GGGGLGLG] yadi tasyaiva yadduḥkhaṃ rakṣyaṃ tasyaiva tanmatam|
[GLGGLGGL GGGGLGLG] pādaduḥkhaṃ na hastasya kasmāttattena rakṣyate||99||

[LGLLLGGL LGGGLGLG] ayuktamapi cedetadahaṃkārātpravartate |
[LLGGLGGG LGGLLGLG] tadayuktaṃ nivartyaṃ tatsvamanyacca yathābalam||100||

[GGGLLGGL GLGGLGLG] saṃtānaḥ samudāyaśca paṅktisenādivanmṛṣā|
[GLGGLGGG GLGGLGLG] yasya duḥkhaṃ sa nāstyasmātkasya tatsvaṃ bhaviṣyati||101||

[GGLGLGGL GGGGLGLG] asvāmikāni duḥkhāni sarvāṇyevāviśeṣataḥ|
[GGGGLGGL LLGGLGLG] duḥkhatvādeva vāryāṇi niyamastatra kiṃkṛtaḥ||102||

[GGGGLGGG GGGLLGLG] duḥkhaṃ kasmānnivāryaṃ cetsarveṣāmavivādataḥ|
[GGGGLGGG LGGGLGLG] vāryaṃ cetsarvamapyevaṃ na cedātmāpi sattvavat||103||

[LLGLLGGG GGGGLGLG] kṛpayā bahu duḥkhaṃ cetkasmādutpadyate balāt|
[LGGGLGGG LGGGLGLG] jagadduḥkhaṃ nirūpyedaṃ kṛpāduḥkhaṃ kathaṃ bahu||104||

[LGGGLGGL LLGGLGLG] bahūnāmekaduḥkhena yadi duḥkhaṃ vigacchati|
[GGLGLGGG LLGLLGLG] utpādyameva tadduḥkhaṃ sadayena parātmanoḥ||105||

[LGLGLGGL GLGLLGLG] ataḥ supuṣpacandreṇa jānatāpi nṛpāpadam|
[GLGGLLLG LGGGLGLG] ātmaduḥkhaṃ na nihataṃ bahūnāṃ duḥkhināṃ vyayāt||106||

[GGGLLGGG LLGLLGLG] evaṃ bhāvitasaṃtānāḥ paraduḥkhasamapriyāḥ|
[LGLLLGGG GGGLLGLG] avīcimavagāhante haṃsāḥ padmavanaṃ yathā||107||

[GLGGLGGL GGGGLGLG] mucyamāneṣu sattveṣu ye te prāmodyasāgarāḥ|
[GGLLLGGG GGGLLGLG] taireva nanu paryāptaṃ mokṣeṇārasikena kim||108||

[LGLGGGGL LLGLLGLG] ataḥ parārthaṃ kṛtvāpi na mado na ca vismayaḥ|
[LLGLLGGG LGGGLGLG] na vipākaphalākāṅkṣā parārthaikāntatṛṣṇayā||109||

[GGLGLGGG GGGGLGLG] tasmādyathāntaśo’varṇādātmānaṃ gopayāmyaham|
[LGGGLGGG LGGGLGLG] rakṣācittaṃ dayācittaṃ karomyevaṃ pareṣvapi||110||

[GGGGLGGL GLGLLGLG] abhyāsādanyadīyeṣu śukraśoṇitabinduṣu|
[LGLLLLGL LGLLLGLG] bhavatyahamiti jñānamasatyapi hi vastuni||111||

[LGGGLGGL LGGLLGLG] tathā kāyo’nyadīyo’pi kimātmeti na gṛhyate|
[LGGGLGGG LLGLLGLG] paratvaṃ tu svakāyasya sthitameva na duṣkaram||112||

[GGLGLGGG LGLLLGLG] jñātvā sadoṣamātmānaṃ parānapi guṇodadhīn|
[GLGLLGGG LGGGLGLG] ātmabhāvaparityāgaṃ parādānaṃ ca bhāvayet||113||

[GGGLLGGL LGGGLGLG] kāyasyāvayavatvena yathābhīṣṭāḥ karādayaḥ|
[LLGLLGGL LGGGLGLG] jagato’vayavatvena tathā kasmānna dehinaḥ||114||

[LGLGLGGG LGGGLGLG] yathātmabuddhirabhyāsātsvakāye’sminnirātmake|
[LGLLLGGG LGGGLGLG] pareṣvapi tathātmatvaṃ kimabhyāsānna jāyate||115||

[GGLGGGGL LLGLLGLG] evaṃ parārthaṃ kṛtvāpi na mado na ca vismayaḥ|
[GGGGLGGL LGGLLGLG] ātmānaṃ bhojayitvaiva phalāśā na ca jāyate||116||

[GGLGLGGG GGGGLGLG] tasmādyathārtiśokāderātmānaṃ goptumicchasi|
[LGGGLGGG LGGGLGLG] rakṣācittaṃ dayācittaṃ jagatyabhyasyatāṃ tathā||117||

[GLGLLGGG LGGLLGLG] adhyatiṣṭhadato nāthaḥ svanāmāpyavalokitaḥ|
[GGGGLLLG LLGGLGLG] parṣacchāradyabhayamapyapanetuṃ janasya hi||118||

[GLGLLGGL GGGGLGLG] duṣkarānna nivarteta yasmādabhyāsaśaktitaḥ|
[GGGLLGGG GGLLLGLG] yasyaiva śravaṇātrāsastenaiva na vinā ratiḥ||119||

[GGGGLGGL GGGGLGLG] ātmānaṃ cāparāṃścaiva yaḥ śīghraṃ trātumicchati|
[LLGLLGGG LGLLLGLG] sa caretparamaṃ guhyaṃ parātmaparivartanam||120||

[GGGGLGGG GGLLLGLG] yasminnātmanyatisnehādalpādapi bhayādbhayam|
[GLGGLGGG GLLGLGLG] na dviṣetkastamātmānaṃ śatruvadho bhayāvahaḥ||121||

[GGLGLGGG LGGLLGLG] yo māndyakṣutpipāsādipratīkāracikīrṣayā|
[LLGLLGGL LLGGLGLG] pakṣimatsyamṛgān hanti paripanthaṃ ca tiṣṭhati||122||

[GGLGLGGG LLGLLGLG] yo lābhasatkriyāhetoḥ pitarāvapi mārayet|
[GGLGLGGG GGGGLGLG] ratnatrayasvamādadyādyenāvīcīndhano bhavet||123||

[GGLGLGGLGGLGLGLG] kaḥ paṇḍitastamātmānamicchedrakṣetprapūjayet||
[LGGGLGGGGGGLLGLG] na paśyecchatruvaccainaṃ kaścainaṃ pratimānayet||124||

[LLGGLGGG GGGGLGLG] yadi dāsyāmi kiṃ bhokṣye ityātmārthe piśācatā|
[LLGGGLGG LLGGGLGLG] yadi bhokṣye kiṃ dadāmīti parārthe devarājatā||125||

[GGGGLGGG LLGLLGLG] ātmārthaṃ pīḍayitvānyaṃ narakādiṣu pacyate|
[GGGGLGGL LGGGLGLG] ātmānaṃ pīḍayitvā tu parārthaṃ sarvasaṃpadaḥ||126||

[GLGGLGGG LGGGLGLG] durgatirnīcatā maurkhyaṃ yayaivātmonnatīcchayā|
[GGGGLGGL LLGGLGLG] tāmevānyatra saṃkrāmya sugatiḥ satkṛtirmatiḥ||127||

[GGGLLGGL GGGLLGLG] ātmārthaṃ paramājñapya dāsatvādyanubhūyate|
[LGGGLGGG GGGLLGLG] parārthaṃ tvenamājñapya svāmitvādyanubhūyate||128||

[GGGGLGGG GGGLLGLG] ye kecidduḥkhitā loke sarve te svasukhecchayā|
[GGGLLGGG GGGLLGLG] ye kecitsukhitā loke sarve te’nyasukhecchayā||129||

[LLGGLGGL GLGLLGLG] bahunā vā kimuktena dṛśyatāmidamantaram|
[GGLGLGGL LGGGLGLG] svārthārthinaśca bālasya muneścānyārthakāriṇaḥ||130||

[LGLGGGGG GGGLLGLG] na nāma sādhyaṃ buddhatvaṃ saṃsāre’pi kutaḥ sukham|
[LLGGLGGL LLGLLGLG] svasukhasyānyaduḥkhena parivartamakurvataḥ||131||

[GGGGLGGG GGGGLGLG] āstāṃ tāvatparo loke dṛṣṭo’pyartho na sidhyati|
[GGGGLGGG GLGLLGLG] bhṛtyasyākurvataḥ karma svāmino’dadato bhṛtim||132||

[GGGLLGGG GGGLLGLG] tyaktvānyonyasukhotpādaṃ dṛṣṭādṛṣṭasukhotsavam|
[GGLGLGGG GGGGLGLG] anyonyaduḥkhanād ghoraṃ duḥkhaṃ gṛhṇanti mohitāḥ||133||

——[韵律 7-upajāti （11音节 5+6）]
[LGLGG LLGLGG] upadravā ye ca bhavanti loke
[GGLGG LLGLGG] yāvanti duḥkhāni bhayāni caiva|
[GGLGG LLGLGG] sarvāṇi tānyātmaparigraheṇa
[GGLGG LLGLGG] tatkiṃ mamānena parigraheṇa||134||

——[韵律 3-anuṣṭubh （8音节）]
[GGLLLGGL GGGGLGLG] ātmānamaparityajya duḥkhaṃ tyaktuṃ na śakyate|
[LGLLLGGL GGGGLGLG] yathāgnimaparityajya dāhaṃ tyaktuṃ na śakyate||135||

[GGLGLGGG LLGLLGLG] tasmātsvaduḥkhaśāntyarthaṃ paraduḥkhaśamāya ca|
[LGGGLGGG LGGGLGLG] dadāmyanyebhya ātmānaṃ parān gṛhṇāmi cātmavat||136||

[GLGGLGGL GLGLLGLG] anyasaṃbaddhamasmīti niścayaṃ kuru he manaḥ|
[GLGGLGGL GGGGLGLG] sarvasattvārthamutsṛjya nānyaccintyaṃ tvayādhunā||137||

[LGGGLGGL LGGLLGLG] na yuktaṃ svārthadṛṣṭyādi tadīyaiścakṣurādibhiḥ|
[LGGGLGGL GLGGLGLG] na yuktaṃ syandituṃ svārthamanyadīyaiḥ karādibhiḥ||138||

[GLGLLGGG GGGGLGLG] tena sattvaparo bhūtvā kāye’smin yadyadīkṣase|
[GLGGLGGG LGGLLGLG] tattadevāpahatyāsmāt parebhyo hitamācara||139||

[GGGGLGGG LGLLLGLG] hīnādiṣvātmatāṃ kṛtvā paratvamapi cātmani|
[GLGGLGGL GLGGLGLG] bhāvayerṣyāṃ ca mānaṃ ca nirvikalpena cetasā||140||

[GLGLLGGG GGGLLGLG] eṣa satkriyate nāhaṃ lābhī nāhamayaṃ yathā|
[GLGLLGGG GLGLLGLG] stūyate’hamahaṃ nindyo duḥkhito’hamayaṃ sukhī||141||

[LGLGLGGL GGGLLGLG] ahaṃ karomi karmāṇi tiṣṭhatyeṣa tu susthitaḥ|
[LGLLLGGG GGGLLGLG] ayaṃ kila mahāṃlloke nīco’haṃ kila nirguṇaḥ||142||

[GGLGLGGG GGGGLGLG] kiṃ nirguṇena kartavyaṃ sarvasyātmā guṇānvitaḥ|
[GLGGLGGG GLGGLGLG] santi te yeṣvahaṃ nīcaḥ santi te yeṣvahaṃ varaḥ||143||

[GLGLLGGG GLGGLGLG] śīladṛṣṭivipattyādikleśaśaktyā na madvaśāt|
[LGGGLGGL GGGGLGLG] cikitsyo’haṃ yathāśakti pīḍāpyaṅgīkṛtā mayā||144||

[LGLLLGGL GGGLLGLG] athāhamacikitsyo’sya kasmānmāmavamanyase|
[GLGGLGGL GGLLLGLG] kiṃ mamaitadguṇaiḥ kṛtyamātmā tu guṇavānayam||145||

[GLGGLGGG GGLLLGLG] durgativyālabaktrasthenaivāsya karuṇā jane|
[LLGLLGGL GLGLLGLG] aparaṃ guṇamānena paṇḍitān vijigīṣate||146||

[LLGGLGGL LGGGLGLG] samamātmānamālokya yataḥ svādhikyavṛddhaye|
[LLGGLGGG GLGGLGLG] kalahenāpi saṃsādhyaṃ lābhasatkāramātmanaḥ||147||

[LLGGLGGG LGGLLGLG] api sarvatra me loke bhaveyuḥ prakaṭā guṇāḥ|
[LLGLLGGL GGGLLGLG] api nāma guṇā ye’sya na śroṣyantyapi kecana||148||

[GGGLLGGG GGGGLGLG] chādyerannapi me doṣāḥ syānme pūjāsya no bhavet|
[LGGGLGGG GLGLLGLG] sulabdhā adya me lābhāḥ pūjito’hamayaṃ na tu||149||

[GGGLLGGG LGGGLGLG] paśyāmo muditāstāvaccirādenaṃ khalīkṛtam|
[GGLGLGGL GLGLLGLG] hāsyaṃ janasya sarvasya nindyamānamitastataḥ||150||

[GGLLLGGG GGLLLGLG] asyāpi hi varākasya spardhā kila mayā saha|
[LGGLLGGG LGGGLGLG] kimasya śrutametāvat prajñā rūpaṃ kulaṃ dhanam||151||

[GLGLLGGG GLGGLGLG] evamātmaguṇān śrutvā kīrtyamānānitastataḥ|
[GGLLLGGG LLGGLGLG] saṃjātapulako hṛṣṭaḥ paribhokṣye sukhotsavam||152||

[GGGLLGGG GGGLLGLG] yadyapyasya bhavellābho grāhyo’smābhirasau balāt|
[GGGGLGGL GGGLLGLG] datvāsmai yāpanāmātramasmatkarma karoti cet||153||

[LGGGLGGG GGGLLGLG] sukhācca cyāvanīyo’yaṃ yojyo’smadvyathayā sadā|
[LGLLLGGG GGGLLGLG] anena śataśaḥ sarve saṃsāravyathitā vayam||154||

[GLGGLGGG GGLGLGLG] aprameyā gatāḥ kalpāḥ svārthaṃ jijñāsatastava|
[LGLLLGGL GLGGLGLG] śrameṇa mahatānena duḥkhameva tvayārjitam||155||

[GLGGLGGG LGGGLGLG] madvijñaptyā tathātrāpi pravartasvāvicārataḥ|
[GGGGLGGG GGLLLGLG] drakṣyasyetadguṇān paścādbhūtaṃ hi vacanaṃ muneḥ||156||

[LLGLLGGL LGGGLGLG] abhaviṣyadidaṃ karma kṛtaṃ pūrvaṃ yadi tvayā|
[GGGGLGGG GLGLLGLG] bauddhaṃ saṃpatsukhaṃ muktvā nābhaviṣyadiyaṃ daśā||157||

[GGLGLGGL GLGLLGLG] tasmādyathānyadīyeṣu śukraśoṇitabinduṣu|
[LGGLLGGG LGGLLGLG] cakartha tvamahaṃkāraṃ tathānyeṣvapi bhāvaya||158||

[GLGGLGGG GGGGLGLG] anyadīyaścaro bhūtvā kāye’smin yadyadīkṣase|
[GLGGLGGG LGGLLGLG] tattadevāpahṛtyarthaṃ parebhyo hitamācara||159||

[LGGGLGGG GGGGLGLG] ayaṃ susthaḥ paro duḥstho nīcairanyo’yamuccakaiḥ|
[LGLGLGGL LGGGLGLG] paraḥ karotyayaṃ neti kuruṣverṣyāṃ tvamātmani||160||

[LGGGLGGG LLGGLGLG] sukhācca cyāvayātmānaṃ paraduḥkhe niyojaya|
[LGGGLGGLL LLLGLLGLG] kadāyaṃ kiṃ karotīti chala(phala)masya nirūpaya||161||

[GGGLLGGG GLGGLGLG] anyenāpi kṛtaṃ doṣaṃ pātayāsyaiva mastake|
[GLGGLGGG LGLLLGLG] alpamapyasya doṣaṃ ca prakāśaya mahāmuneḥ||162||

[GGLLLGGG LGLLLGLG] anyādhikayaśovādairyaśo’sya malinīkuru|
[LGLGLGGG GLGGLGLG] nikṛṣṭadāsavaccainaṃ sattvakāryeṣu vāhaya||163||

[GGLLLGGG GGGLLGLG] nāgantukaguṇāṃśena stutyo doṣamayo hyayam|
[LGGGLGGG LLGLLGLG] yathā kaścinna jānīyādguṇamasya tathā kuru||164||

[GGGGLGGG LGLLLGLG] saṃkṣepādyadyadātmārthe pareṣvapakṛtaṃ tvayā|
[GLGLLGGG LLGLLGLG] tattadātmani sattvārthe vyasanaṃ vinipātaya||165||

[GGGGLGGG GGGLLGLG] naivotsāho’sya dātavyo yenāyaṃ mukharo bhavet|
[GGLLLGGG GGGGLGLG] sthāpyo navavadhūvṛttau hrīto bhīto’tha saṃvṛtaḥ||166||

[GGLGLGGG LGGLLGLG] evaṃ kuruṣva tiṣṭhaivaṃ na kartavyamidaṃ tvayā|
[GLGLLGGG GGGLLGLG] evameva vaśaḥ kāryo nigrāhyastadatikrame||167||

[LGLGLGGL GLGGLGLG] athaivamucyamāne’pi citta nedaṃ kariṣyasi|
[GGLGLGGL GLGGLGLG] tvāmeva nigrahīṣyāmi sarvadoṣāstvadāśritāḥ||168||

[LGLLLGGG GLGGLGLG] kva yāsyasi mayā dṛṣṭaḥ sarvadarpānnihanmi te|
[GGGGLGGG LGGGLGLG] anyo’sau pūrvakaḥ kālastvayā yatrāsmi nāśitaḥ||169||

[GGGLLGGL GGGLLGLG] adyāpyasti mama svārtha ityāśāṃ tyaja sāṃpratam|
[GGGGLGGL LLGLLGLG] tvaṃ vikrīto mayānyeṣu bahukhedamacintayan||170||

[GGGLLGGL LLGGLGLG] tvāṃ sattveṣu na dāsyāmi yadi nāma pramodataḥ|
[GGLLLGGG LGLLLGLG] tvaṃ māṃ narakapāleṣu pradāsyasi na saṃśayaḥ||171||

[GGGGLGGG LGGLLGLG] evaṃ cānekadhā datvā tvayāhaṃ vyathitaściram|
[LGGGLGGG GLGGLGLG] nihanmi svārthaceṭaṃ tvāṃ tāni vairāṇyanusmaran||172||

[LGGGLGGG GGGGLGLG] na kartavyātmani prītiryadyātmaprītirasti te|
[GGGLLGGG LLGGLGLG] yadyātmā rakṣitavyo’yaṃ rakṣitavyo na yujyate||173||

[LGLGLGGG LLGLLGLG] yathā yathāsya kāyasya kriyate paripālanam|
[LLGLLGGG LGGLLGLG] sukumārataro bhūtvā patatyeva tathā tathā||174||

[GGGLLGGL GGGGLGLG] asyaivaṃ patitasyāpi sarvāpīyaṃ vasuṃdharā|
[GGGLLGGG GGGGLGLG] nālaṃ pūrayituṃ vāñchāṃ tatko’syecchāṃ kariṣyati||175||

[LGLGLGGL GGGGLGLG] aśakyamicchataḥ kleśa āśābhaṅgaśca jāyate|
[LGGGLGGL GLGLLGLG] nirāśo yastu sarvatra tasya saṃpadajīrṇikā||176||

[GGGLLGGG GGGGLGLG] tasmānna prasaro deyaḥ kāyasyecchābhivṛddhaye|
[GLGGLGGL LGGGLGLG] bhadrakaṃ nāma tadvastu yadiṣṭatvānna gṛhyate||177||

[GLGGLGGG GGGGLGLG] bhasmaniṣṭhāvasāneyaṃ niśceṣṭānyena cālyate|
[LLGLLGGG GGGLLGLG] aśucipratimā ghorā kasmādatra mamāgrahaḥ||178||

[GLGGLGGL GLGGLGLG] kiṃ mamānena yantreṇa jīvinā vā mṛtena vā|
[GGGGLGGL GGGGLGLG] loṣṭādeḥ ko viśeṣo’sya hāhaṃkāraṃ na naśyasi||179||

[LGLLLGGL LGGLLGLG] śarīrapakṣapātena vṛthā duḥkhamupārjyate|
[LGLGLGGG GGGLLGLG] kimasya kāṣṭhatulyasya dveṣeṇānunayena vā||180||

[LGGGLGGG GGGLLGLG] mayā vā pālitasyaivaṃ gṛdhrādyairbhakṣitasya vā|
[LGGGLGGG GGGGLGLG] na ca sneho na ca dveṣastatra snehaṃ karomi kim||181||

[GGGLLGGG GGGLLGLG] roṣo yasya khalīkārāttoṣo yasya ca pūjayā|
[LGLGLGGG LGGLLGLG] sa eva cenna jānāti śramaḥ kasya kṛtena me||182||

[LGGGLGGL GLGLLGLG] imaṃ ye kāyamicchanti te’pi me suhṛdaḥ kila|
[GGLGLGGL GLGGLGLG] sarve svakāyamicchanti te’pi kasmānna me priyāḥ||183||

[GGLGLGGL GGGGLGLG] tasmānmayānapekṣeṇa kāyastyakto jagaddhite|
[LGGLLGGL GLGGLGLG] ato’yaṃ bahudoṣo’pi dhāryate karmabhāṇḍavat||184||

[GGGGLLLG GLGLLGLG] tenālaṃ lokacaritaiḥ paṇḍitānanuyāmyaham|
[GLGLLGGG GLGGLGLG] apramādakathāṃ smṛtvā styānamiddhaṃ nivārayan||185||

[GGGLLGGG LGGGLGLG] tasmādāvaraṇaṃ hantuṃ samādhānaṃ karomyaham|
[LGGGLGGG GGLLLGLG] vimārgāccittamākṛṣya svālambananirantaram||186||

iti śrī śāntideva viracite bodhicaryāvatāre dhyānapāramitā nāma aṣṭamaḥ paricchedaḥ||
`

  window.renderBody = function () {
    const opt = {audioPrefix: '../mp3/bca8/a', hoverWord: false, sentenceAudio: true,
      metreRender: text => text.slice(1,-1).replace(/（[^）]+）/g, g => '<span class="gana">' + g.slice(1,-1).replace(
        /\([^)]+\)/g, s => `<small>${s}</small>`) + '</span>')
    }
    iastContent.split('\n').forEach((text, i) => renderRow(text, i, opt))
  }
  renderBody()
</script>
</body>
</html>